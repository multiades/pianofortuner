---
lang: el
permalink: /
layout:base
---

# Το πιάνο σας αξίζει την καλύτερη φροντίδα

Αναζητάτε έναν επαγγελματία χορδιστή για το πιάνο (ή ολοκληρωμένα πιανοφόρτε) σας; Η σωστή συντήρηση και το τακτικό χόρδισμα (τουλάχιστον μία φορά ανά έτος) είναι το κλειδί για έναν άρτιο, κρυστάλλινο ήχο.

> Η μουσική αποτελεί γλώσσα που υπερβαίνει τους φραγμούς και φέρνει κοντά τους ανθρώπους από όλες τις πτυχές της ζωής,  Άρθουρ Ρουμπινστάιν
 
<section>
## Σχετικά με μένα

![Αλέξανδρος Κεπελιάν, χορδίζοντας ένα πιάνο](/assets/images/alex.jpg "Κατά το χόρδισμα")

Ονομάζομαι Κεπελιάν Αλέξανδρος και είμαι πιστοποιημένος χορδιστής πιάνων αλλά και πιανίστας. Παίζω πιάνο από την ηλικία των 10 ετών υπό την
καθοδήγηση διαφόρων καθηγητών, γεγονός που με οδήγησε να φοιτήσω στο μουσικό σχολείο Αλίμου. Επιπλέον, καταπιάστηκα με το χόρδισμα του πιάνου λόγω της ενασχόλησης του παππού μου
με αυτό. Επόμενο σταθμό στην πορεία αυτή αποτέλεσε η πιστοποίησή μου στο χόρδισμα και τη συντήρηση του πιάνου (600 ωρών) από το Κ.Δ.Β.Μ. "Εκπαιδευτική Ένωση".

![Σάρωση της πιστοποίησης χορδίσματος πιάνων του Κεπελιάν Αλέξανδρου, πρώτη σελίδα](/assets/images/cert1.jpg) 
![Σάρωση της πιστοποίησης χορδίσματος πιάνων του Κεπελιάν Αλέξανδρου, δεύτερη σελίδα](/assets/images/cert2.jpg) 
</section>

<section>
## Σχετικά με τον παππού μου

![Μελιξέ Κεπελιάν, παίζοντας ένα πιάνο με ουρά](/assets/images/melik.jpg "Ο παππούς μου επί το έργον")

Ο παππούς μου, Μελιξέ Κεπελιάν, υπήρξε πιανίστας και ακορντεονίστας στη Συρία για πολλά έτη. Ερχόμενος στην Ελλάδα το 1981 αποφάσισε να καταπιαστεί με 
το χόρδισμα και τη συντήρηση του μουσικού οργάνου πού τόσο αγαπούσε. Το πέτυχε κατόπιν υπέρμετρου προσωπικού κόπου, μελετώντας τις αρχές του χορδίσματος και βάζοντάς τες σ' εφαρμογή,
αξιοποιώντας παράλληλα την μουσικότητα και τις ακροαστικές δυνατότητες που είχε κατακτήσει στη διάρκεια της ζωής του. Υπήρξε αρτιότατος επαγγελματίας, γεγονός που αποδεικνύεται
και από και τις εγκάρδιες αναφορές στ' όνομά του από ανθρώπους του χώρου ακόμα και σήμερα, παρ' ότι η δραστηριότητά του έχει παύσει εδώ και πολλές δεκαετίες. 
</section>

<section>
## Παρεχόμενες υπηρεσίες

* Χόρδισμα υψηλής ακρίβειας για κάθε τύπο πιάνου.
* Ρύθμιση και επισκευή για βελτίωση της αίσθησης και της απόκρισης των πλήκτρων.
* Επαγγελματική φροντίδα για κάθε ανάγκη συντήρησης.
</section>

<section>
## Γιατί να επιλέξετε εμένα;

* Εξειδίκευση και πάθος στον χώρο του xoρδίσματος.
* Άμεση εξυπηρέτηση στον χώρο σας.
* Προσιτές τιμές και διαφάνεια.

Εξυψώστε τη μουσική σας, μια συνεδρία χορδίσματος τη φορά.
</section>